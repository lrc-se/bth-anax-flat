Användbarhet #2
===============

Här analyseras använd&shy;barhet för fyra olika webbplatser utifrån de fem punkterna i [Nielsens definition](https://www.nngroup.com/articles/usability-101-introduction-to-usability/) 
av begreppet. Urvalet riktar in sig på stora och/eller populära webbplatser som jag själv använder regelbundet, 
så att jag utifrån min egen erfarenhet som användare kan göra en bra bedömning av hur de fungerar generellt.

Själva analysen utfördes genom att jag för vart och ett av kriterierna gick igenom webbplatsen med detta i tankarna, ofta en bit in på undersidorna, 
och sedan skrev ner mina upplevelser tillsammans med mina allmänna erfarenheter sedan tidigare.

<p class="notice" markdown="1">
    *__OBS:__ Jag har utfört denna uppgift på egen hand och har därför inga övriga grupp&shy;medlemmar att redovisa.*
</p>


dbwebb  {.section-heading}
------

[dbwebb] står för "webb&shy;programmering och databaser" och utgör samlingsplatsen för de utbildningar inom fältet som ges genom BTH, 
med en egen högst levande gemenskap webb&shy;programmerare emellan. Det är nu hög tid att se hur denna webbplats egentligen klarar sig igenom kriterierna som framförs i de egna kurserna.

[![Skärmdump av dbwebb](img/screens/usability01-small.png){.border}](img/screens/usability01.png)


#### Lärbarhet: 4/5

Det enkla grund&shy;upplägget gör att det är lätt för en första&shy;gångs&shy;besökare att komma vidare, t.ex. för att se kursutbudet. 
Upplägget med sekundär navigation i höger&shy;panelen är även genomgående på (nästan) hela webbplatsen, så det sätter sig snabbt.


#### Effektivitet: 2/5

Här är det lite sämre ställt. Det är många undernivåer och instruk&shy;tionerna är spridda över många olika sidor som inte alltid har ett uppenbart logiskt samband. 
Detta gäller speciellt i de olika kurserna och det krävs många klick och mycket bläddring för att komma fram till exempelvis en specifik uppgift eller övning. 
När man väl hittat dit upphör dessutom spår&shy;barheten nästan helt och hållet: bröd&shy;smule&shy;komponenten visar inte längre vilken väg man tagit, 
föregående- och nästa-länkarna längst ner är inte kopplade till kursen ifråga och artikel&shy;kategori&shy;seringen går inte att använda för vidare navigation.

Detta gör att uppgifterna och artiklarna blir nästan helt frikopplade från de kurser de hör till, vilket leder till öar och åter&shy;vänds&shy;gränder i hierarkin. 
Effekten förstärks i sin tur av avsaknaden av en sök&shy;funktion (eller användbar kategoris&shy;ering enligt ovan), 
vilket gör att man kan måsta bläddra igen väldigt många sidor manuellt för att hitta det man letar efter.


#### Hågkomst: 3/5

På denna punkt är det lite delat. Å ena sidan är det enkelt att hitta in i de över&shy;gripande sektionerna igen, ofta även direkt genom URL-genvägar, 
men å andra sidan gör den djupt förgrenade strukturen enligt ovanstående punkt att det kan vara svårt att hitta tillbaka till en specifik artikel vid ett senare tillfälle och man får då börja leta från början. 
Saken försvåras även av att det inte alltid är uppenbart under vilken rubrik något skall sökas.


#### Feltolerans: 4/5

Då webbplatsen är väldigt enkel finns det inte så många direkta "fel" som går att göra, men de potentiella navigations&shy;problemen som nämns ovan drar ner betyget något.


#### Tillfredsställelse: 3/5

De brister som påtalas ovan motarbetar i viss mån den enkelhet och rättframhet som webbplatsen vill utstråla. Man lär sig efter ett tag att leva med dem, 
men samtidigt är svårig&shy;heterna i att hitta tillbaka till ett visst ställe ett ständigt återkommande problem. Utseende&shy;mässigt gör även den minimala skillnaden mellan (icke-fetade) 
rubriker och brödtext att textmassorna på de enskilda sidorna ofta flyter ihop och inte ger ögat några särskilt bra fäst&shy;punkter när man skannar av innehållet översiktligt, 
vilket de flesta användare tenderar att göra.

Webbplatsen är dock mycket snabb och har mycket blygsamma bandbredds&shy;krav, så man behöver aldrig sitta och vänta.


#### Totalt: 16/25

Här finns alltså både en del bra och en del dåligt. Enkelheten och snabbheten är klart positiva inslag, 
men de hierarkiska problemen riskerar att leda till svårigheter för både nya och återkommande besökare och har en negativ inverkan på helhets&shy;upplevelsen.


Yr  {.section-heading}
---

[Yr] är en välkänd norsk väder&shy;webbplats som även erbjuder internatio&shy;nella nulägesdata och prognoser, 
vilket gjort den till mångas första&shy;hands&shy;val för att kolla vädret -- inte minst bland svenskar.

[![Skärmdump av Yr](img/screens/usability02-small.png){.border}](img/screens/usability02.png)


#### Lärbarhet: 5/5

Här står enkelheten i fokus med en framträdande sökruta direkt i toppen av sidan, som genast leder vidare till de enskilda prognos&shy;sidorna. 
Den dynamiska auto&shy;kompletterings&shy;funktionen är vid det här laget också så pass vanligt förekommande på nätet i stort att folk känner igen den direkt och i många fall inte behöver skriva in hela namnet.


#### Effektivitet: 5/5

Det går snabbt och enkelt att komma fram till rätt plats och man har sedan enkelt tillgängliga vägar att gå vidare till olika detaljnivåer. 
Informationen som presenteras är tydlig och lätt&shy;förståelig och konsekvensen är god. 
En ytterligare egenskap hos webbplatsen är att de senast besökta platserna sparas i en kaka och visas både på startsidan och på prognos&shy;sidorna, 
så att man får personlig historik både inom och mellan besöken.

Sedan finns även länkar till fler tjänster och artiklar lite längre ner och längre in för den som är ute efter mer, 
men dessa har alltså avsiktligt fått ett mycket mindre fokus än den huvudsakliga funktionen -- internatio&shy;nella väder&shy;prognoser.


#### Hågkomst: 5/5

Kort sagt: En stor sökruta med auto&shy;komplettering är svår att misslyckas med och listan med senast besökta platser kan vara guld värd för en återkommande besökare.


#### Feltolerans: 5/5

Det vanligaste felet man kan råka ut för är antagligen att skriva fel namn eller klicka på fel sökresultat och då är det bara att göra en ny sökning.


#### Tillfredsställelse: 4/5

Här är det inga konstigheter. De allra flesta använder webbplatsen för att uppdatera sig om väderutsikter och för detta ändamål fungerar den ypperligt, 
även om det finns vissa mindre saker i stilsättningen som går att anmärka på. Webbplatsen är heller inte särskilt tung och laddar därför snabbt och fungerar även bra i mobilen (i separat version).


#### Totalt: 24/25

Samman&shy;fattnings&shy;vis är Yr en enkel och väl&shy;fungerande vädertjänst utan krusiduller, men som samtidigt innefattar mycket lättill&shy;gänglig information.


Utsidan     {.section-heading}
-------

[Utsidan] är en central mötesplats för frilufts&shy;folk, med stort fokus på användar&shy;bidrag, främst i form av diskussions&shy;forum, foton, artiklar och bloggar.

[![Skärmdump av Utsidan](img/screens/usability03-small.png){.border}](img/screens/usability03.png)


#### Lärbarhet: 4/5

Utsidan använder sig av ett klassiskt och väl beprövat upplägg med en horisontell huvud&shy;navigation i två nivåer längst upp på sidan, 
vilket gör det lätt för nya besökare att förstå hur hierarkin ser ut och fungerar. 
De olika typerna av användar&shy;genererat innehåll har för det mesta en likartad presentation vilket gör det lätt att känna igen sig i gräns&shy;snittet i de olika avdelningarna.


#### Effektivitet: 4/5

Webbplatsen är i sin helhet mycket omfattande och det kan ta en stund att hitta fram till det man letar efter om man inte har en klar uppfattning om vad detta är från början. 
Kategori&shy;seringen är dock för det mesta logisk och det finns i allmänhet länkar kors och tvärs mellan olika typer av innehåll, så att man inte fastnar. 
Eftersom det finns så mycket material blir det dock ibland lite väl mycket beroende av långa paginerade listor, så i sista (eller kanske första?) 
hand finns även en sökfunktion som fungerar tillfreds&shy;ställande.


#### Hågkomst: 4/5

Då det alltså i stort rör sig om en design med hög igen&shy;kännings&shy;faktor är det oftast inga större problem med att komma in i den igen och återkommande besökare har ofta sina egna favorit&shy;ställen, 
vilka i många fall förmodligen även är bokmärkta.


#### Feltolerans: 4/5

Då de flesta sidorna handlar om att presentera existerande information består "felen" oftast precis som på de andra webbplatserna i att man hamnar fel och inte hittar det man söker. 
Är man bidragande medlem ökar möjligheterna till fel i och med de redigerings- och upp&shy;laddnings&shy;verktyg som erbjuds, 
men det finns även väl synliga och enkelt åtkomliga förhands&shy;gransknings&shy;funktioner -- och att oroande många inte tycks orka nyttja dessa kan man inte lasta Utsidan för. 
I forumet kan man även redigera sina egna inlägg inom en kort tidsperiod efter att man skickat in dem, så det finns även möjlighet att "ångra" sig där om man upptäcker ett fel i efterhand.


#### Tillfredsställelse: 3/5

Designen börjar kännas ålders&shy;stigen och andas äldre tiders webb, med bland annat begränsade innehålls&shy;ytor och små mellanrum. 
Det finns också en del inkonsekvens och buggar i de ingående elementen och hela webbplatsen skulle vinna på en mer genomtänkt stilsättning utgående från en konkret design&shy;filosofi 
och/eller lämpliga design&shy;principer. En annan minuspost är att sidan inte är mobil&shy;anpassad och är bökig att använda på mindre skärmar.

Innehållet håller dock i många fall hög klass och besökaren kan därmed vara beredd att ha visst överseende med eventuella brister i fram&shy;ställningen. 
De olika flödena med senaste upp&shy;dateringar på startsidan ger bra ingångar till de olika avdelningarna, varifrån man sedan kan upptäcka mer material. 
Forum&shy;komponenten är beprövad och lätthanterlig och det är även här som den mesta användar&shy;kontakten sker.


#### Totalt: 19/25

Utsidan är en sådan webbplats som man inte kommer till på grund av hur den ser ut, utan för vad den innehåller, så i stor utsträckning står den och faller med kvaliteten på användar&shy;bidragen. 
Det finns en mycket stor samlad erfarenhet och kunskap och webbplatsen lyckas i mångt och mycket bra med att till&shy;handa&shy;hålla kanaler för att förmedla den.


YouTube     {.section-heading}
-------

[YouTube] har i ett drygt årtionde servat nätet med allt från kattklipp och film&shy;trailers till musik&shy;videor och vlogg&shy;kändisar och behöver knappast någon närmare presentation.

[![Skärmdump av YouTube](img/screens/usability04-small.png){.border}](img/screens/usability04.png)


#### Lärbarhet: 4/5

Liksom i fallet med Yr erbjuder YouTube ett enkelt och avskalat gränssnitt med en ständigt närvarande sökruta med auto&shy;komplettering. 
Själva video&shy;spelaren är också enkelt hållen med ett fåtal synliga kontroller, via vilka man dock kommer åt ett flertal olika funktioner och inställningar. 
Övriga funktioner såsom relaterade videor och kommentarer är också uppenbara i sin framtoning, men även efter alla klipp jag sett genom åren har jag fortfarande svårt att hitta publicerings&shy;datumet...


#### Effektivitet: 4/5

Här är webbplatsens storlek och popularitet ett tveeggat svärd. Å ena sidan gör det att man ofta snabbt hittar nya videor med stort genomslag, såsom trailers för kommande storfilmer och TV-serier, 
men å andra sidan leder precis samma effekt till att det blir *svårare* att hitta de lite mer obskyra klippen -- det totala antalet sökträffar räknas ofta i hundra&shy;tusental om inte miljoner, 
så man kan få bläddra fram många sidor innan man kommer förbi "trend&shy;sättarna".

Höger&shy;panelen med relaterade videor på de enskilda video&shy;sidorna har ofta god träff&shy;säkerhet och leder besökaren vidare på webbplatsen på ett naturligt sätt.


#### Hågkomst: 4/5

Det finns ingen större mystik kring hur webbplatsen och video&shy;spelaren fungerar -- alla har sett det förut. Av och till genomförs förändringar i gränssnittet som kan kräva viss tillvänjning, 
såsom den halvnyliga övergången från Flash till HTML5, men det rör sig i allmänhet om skillnader i grad, inte klass. 


#### Feltolerans: 4/5

Då detta också i grund och botten är en söktjänst kommer eventuella fel oftast att vara knutna till sök&shy;förfarandet och sök&shy;resultaten, 
där det alltså som nämns ovan finns vissa svårigheter som inte alltid är så enkla att komma förbi.

Laddar man upp videor finns fler möjliga felkällor, men det erbjuds oftast möjlighet att ångra enskilda handlingar liksom att redigera det mesta i efterhand -- 
och som sista utväg kan man alltid ta bort videon och börja om.


#### Tillfredsställelse: 4/5

Webbplatsen är överlag enkel att använda och fyller sitt syfte på ett bra sätt, både för besökare och uppladdare. 
Funktionen med relaterade videor är brett uppskattad och har antaligen fått många besökare att upptäcka något nytt genom åren -- 
jag vet att jag själv ofta använder mig av den och har hittat mycket intressant/<wbr>spännande/<wbr>roligt den vägen. 
Bandbredden är heller sällan ett problem och det blir allt vanligare att videorna håller fullgod (valbar) HD-kvalitet.

Den relaterade(!) funktionen som automatiskt går vidare till "nästa" video är dock mest irriterande innan man upptäcker den och kan stänga av den, 
liksom den automatiska språk&shy;inställningen som man måste ända ner till botten av sidan för att kunna påverka. 
De allt mer vanligt förekommande reklam&shy;klippen i början av många videor är också påfrestande, särskilt när det rör sig om helt ovid&shy;kommande saker.


#### Totalt: 20/25

Liksom för Yr så är det svårt att misslyckas i någon större utsträckning här, särskilt för en gigant som är gammal i gemet och i princip grundade hela nischen. 
Det finns dock viss för&shy;bättrings&shy;potential och webbplatsens storlek och tyngd i sig ligger den alltså också ibland i fatet.


Sammanfattning
--------------

Slut&shy;resultatet ser ut så här:

<div class="table" markdown="1">
| Placering | Webbplats      | Poäng (Procent) |
|-----------|----------------|-----------------|
| 1         | [Yr]           | 24 (96 %)       |
| 2         | [YouTube]      | 20 (80 %)       |
| 3         | [Utsidan]      | 19 (76 %)       |
| 4         | [dbwebb]       | 16 (64 %)       |
</div>

Gemensamt för alla webbplatserna är att de siktar på enkelhet, även om Utsidan ger ett plottrigare intryck än de övriga, 
men lyckas olika bra med detta. Yr kammar hem segern med betryggande marginal i kraft av sina enkla lösningar och hjälps också av att de problem webbplatsen löser är likaledes enkla att formulera, 
så den kan sägas ha en viss fördel där.


[dbwebb]: https://dbwebb.se/
[Yr]: http://www.yr.no/
[Utsidan]: http://www.utsidan.se/
[YouTube]: https://www.youtube.com/
