Färgschema
==========

Här analyseras färgvalen för fyra olika webbplatser, med avseende på palett, typ av färgschema och eventuell accentfärg, 
samt hur resultatet påverkar webbplatsernas profil och uppfattningen av densamma. Vissa typografiska val undersöks också.

<p class="notice" markdown="1">
    *__OBS:__ Jag har utfört denna uppgift på egen hand och har därför inga övriga gruppmedlemmar att redovisa.*
</p>


PHP-manualen    {.section-heading}
------------

[PHP-manualen](http://www.php.net/manual/en/) är en såväl välkänd som välanvänd resurs bland många webbutvecklare och är överlag en riktigt bra referenswebbplats -- 
man hittar oftast det man letar efter här.

[![Skärmdump av PHP-manualen](img/screens/color01-small.png){.border}](img/screens/color01.png)

### Färger

Webbplatsen använder följande enkla färgpalett:

<ol class="palette">
    <li style="background-color: #8892bf" title="#8892bf"></li>
    <li style="background-color: #4f5b93" title="#4f5b93"></li>
    <li style="background-color: #ae508d" title="#ae508d"></li>
    <li class="inv" style="background-color: #793862" title="#793862"></li>
    <li style="background-color: #369" title="#369"></li>
    <li style="background-color: #693" title="#693"></li>
    <li style="background-color: #fff" title="#fff"></li>
    <li style="background-color: #f2f2f2" title="#f2f2f2"></li>
    <li style="background-color: #d9d9d9" title="#d9d9d9"></li>
    <li style="background-color: #ccc" title="#ccc"></li>
    <li style="background-color: #666" title="#666"></li>
    <li class="inv" style="background-color: #333" title="#333"></li>
</ol>

Färgschemat är i grunden av typen **analogt** (färg #1--#5) med en halvmatt violett ton som bas, vilken förmodligen grundar sig i PHP:s [elefantmaskot](http://php.net/elephpant.php), 
och ytterligare nyanser i violett, magenta och mörkturkos. Till detta kommer en matt grön färg som inte riktigt ligger nog långt bort för att kunna kallas komplementär, 
men den är tillräckligt olik de övriga färgerna för att fungera som kontrast och används för att särskilja datatyper i syntax&shy;deklarationerna. 
Paletten inkluderar även en serie gråtoner från vitt till mörkgrått, liksom svart i lätta textskuggningar. Bakgrunden utgörs av en mörkgrå texturbild.

En egentlig accentfärg saknas och istället används #2 och #3 från basschemat för markeringar av olika slag. Dessutom tillkommer klarare nyanser av blått, rött, 
grönt och orange i exempel&shy;kod&shy;avsnitt, men dessa bör snarare anses tillhöra en mer universell färgsättning för sådan typ av innehåll än att vara en del av webbplatsens eget färgschema.

### Typografi

Webbplatsen använder **Fira Sans** (*sans-serif*) i fet stil för rubriker och samma teckensnitt i normal stil för brödtext och navigation. 
Källkod visas med **Fira Mono** (*fastbredd*) och utskrifter med systemets standard&shy;fastbredds&shy;teckensnitt, vilket i mitt fall innebär **Courier New**.
Sidorna uppvisar en konsekvent vertikal rytm baserad på radhöjden 24 px.

### Profil

Stilsättningen är återhållsam och ger ett intryck som är såväl sansat och ordnat som tydligt; visserligen används flera framträdande färger, 
men dessa utnyttjas effektivt för att framhäva informationen på ett sätt som tilltalar -- eller åtminstone känns igen av och fungerar för -- den primära målgruppen. 
Det kanske inte är den absolut *snyggaste* webbplats världen skådat, men det är ingen tvekan om att den uppfyller sitt syfte.


xkcd    {.section-heading}
----

[xkcd](http://xkcd.com/) är en webbserie (*webcomic*) som närmast har kultstatus i sådana här kretsar, där den brukar citeras flitigt i allehanda sammanhang.

[![Skärmdump av xkcd](img/screens/color02-small.png){.border}](img/screens/color02.png)

### Färger

Webbplatsen använder följande begränsade färgpalett:

<ol class="palette">
    <li style="background-color: #96a8c8" title="#96a8c8"></li>
    <li style="background-color: #6e7b91" title="#6e7b91"></li>
    <li style="background-color: #fff" title="#fff"></li>
    <li class="inv" style="background-color: #333" title="#333"></li>
    <li class="inv" style="background-color: #282b30" title="#282b30"></li>
    <li class="inv" style="background-color: #071419" title="#071419"></li>
    <li class="inv" style="background-color: #000" title="#000"></li>
</ol>

Färgschemat är mer eller mindre **monokromt** med en begränsad blågrå skala och består i övrigt uteslutande av vitt tillsammans med flera närliggande nyanser av mörkgrått och svart. 
Schemat saknar en tydlig accentfärg, vilket också har att göra med att det inte finns så mycket som behöver framhävas.

### Typografi

Webbplatsen deklarerar teckensnittet **Lucida** (*sans-serif*) för samtliga textelement, 
men tillhandahåller ingen egen källfil för detta och många kommer därför att se reservalternativen **Helvetica** eller **Arial** istället.

### Profil

Stilsättningen är mycket begränsad och avskalad, vilket passar väl ihop med seriens framtoning som helhet -- 
teckningarna består för det mesta av streckgubbar och uppvisar sällan några större utsvävningar (även om [undantag förekommer](http://xkcd.com/980/)). 
Kort sagt föresätter sig webbplatsen inte att framhäva sig på något särskilt sätt och gör det inte heller, 
där den dämpade blågrå tonen fungerar väl för att bryta upp den lite stela svartvita känslan utan att dra uppmärksamhet till sig.


Dagens industri     {.section-heading}
---------------

[Di](http://di.se/) är en klassisk svensk näringslivstidning med börsfokus och har sedan länge en stark onlinenärvaro.

[![Skärmdump av di.se](img/screens/color03-small.png){.border}](img/screens/color03.png)

### Färger

Webbplatsen använder en färgpalett med många närliggande nyanser, samt ett fåtal som står ut mer:

<ol class="palette">
    <li style="background-color: #fbeae4" title="#fbeae4"></li>
    <li style="background-color: #f7eae4" title="#f7eae4"></li>
    <li style="background-color: #f0d9d3" title="#f0d9d3"></li>
    <li style="background-color: #e2bdb8" title="#e2bdb8"></li>
    <li class="inv" style="background-color: #a7100c" title="#a7100c"></li>
    <li class="inv" style="background-color: #850c09" title="#850c09"></li>
    <li style="background-color: #199dd3" title="#199dd3"></li>
    <li style="background-color: #0c74a4" title="#0c74a4"></li>
    <li style="background-color: #0a659e" title="#0a659e"></li>
    <li class="inv" style="background-color: #013952" title="#013952"></li>
    <li style="background-color: #298929" title="#298929"></li>
    <li style="background-color: #ff6502" title="#ff6502"></li>
    <li style="background-color: #fff" title="#fff"></li>
    <li style="background-color: #f8f8f8" title="#f8f8f8"></li>
    <li style="background-color: #e8e6e6" title="#e8e6e6"></li>
    <li style="background-color: #ccc" title="#ccc"></li>
    <li style="background-color: #808080" title="#808080"></li>
    <li class="inv" style="background-color: #4a4a4a" title="#4a4a4a"></li>
    <li class="inv" style="background-color: #333" title="#333"></li>
    <li class="inv" style="background-color: #1c1c1c" title="#1c1c1c"></li>
    <li class="inv" style="background-color: #111" title="#111"></li>
</ol>

Färgschemat är en form av **delat komplementärt**, där den övervägande röda tonen balanseras av en grupp akvamarinblå nyanser som förekommer mer sparsamt samt en halvmörk grön färg, 
även om  valet av den sistnämnda kan vara något av en tillfällighet då den endast används för att markera "vinnare" (kontra "förlorare" i rött, enligt klassiska konnotationer). 
Det förekommer även en skarp orange färg i vissa annonspuffar, samt en stor uppsättning gråtoner.

Den huvudsakliga röda färgen (#5) används konsekvent för att markera bl.a. aktiva val och knappar och fungerar som en slags accentfärg, 
även om den alltså tillsammans med de ljusa nyanserna även utgör grunden i hela temat.

### Typografi

Rubrikerna skrivs i fetstil med **Benton Sans** (*sans-serif*) och samma teckensnitt återkommer i normal stil på vissa ställen i menysystemet. 
Brödtexten använder **Helvetica Neue** (*sans-serif*) och i sponsrade puffar återfinns **Lato** (*sans-serif*).

### Profil

Färgsättningen tar sin grund i den klassiska rosaaktiga pappersfärgen i den fysiska tidningen, varifrån även den skrikiga rödfärgen är hämtad, 
så det är här fråga om att bygga vidare på ett väl inarbetat varumärke och den starka igen&shy;kännings&shy;faktorn hos detta -- 
och man får förmoda att det inte är en tillfällighet att just signalfärgen rött används så här framträdande av en nyhets&shy;förmedlare, både fysiskt och digitalt. 
I övrigt är framtoningen jämförbar med många andra tidningars webbplatser, på gott och ont -- det är uppstramat och professionellt, 
men med samma typ av plottriga och rätt så tråkiga utseende som verkar vara branschens signum på nätet.

Det skall också nämnas att Di även har ett parallellt webbprojekt kallat [Di Digital](http://digital.di.se/) 
som släpper den stilmässiga kopplingen till tidningen och uppvisar ett mer avskalat, modernt utseende med mycket vitt och en helt annan typografi, 
men analysen ovan riktar alltså in sig på huvud&shy;webbplatsen.


itslearning     {.section-heading}
-----------

[itslearning](http://www.itslearning.com/) är en digital lärplattform som används av diverse utbildningsinstitutioner. Här avses BTH:s standardversion, så som den ter sig för mig.

[![Skärmdump av itslearning](img/screens/color04-small.png){.border}](img/screens/color04.png)

### Färger

Webbplatsen använder en stor palett, där många färger uppvisar mycket små skillnader:

<ol class="palette">
    <li style="background-color: #ee7203" title="#ee7203"></li>
    <li style="background-color: #65afb0" title="#65afb0"></li>
    <li class="inv" style="background-color: #92268f" title="#92268f"></li>
    <li style="background-color: #4cb992" title="#4cb992"></li>
    
    <li style="background-color: #ecf8ff" title="#ecf8ff"></li>
    <li style="background-color: #c7e7ff" title="#c7e7ff"></li>
    <li style="background-color: #2c8cd3" title="#2c8cd3"></li>
    <li style="background-color: #287ec7" title="#287ec7"></li>
    <li style="background-color: #0672bb" title="#0672bb"></li>
    <li class="inv" style="background-color: #0365a6" title="#0365a6"></li>
    <li class="inv" style="background-color: #084085" title="#084085"></li>
    <li class="inv" style="background-color: #0d6c9e" title="#0d6c9e"></li>
    <li class="inv" style="background-color: #385782" title="#385782"></li>
    
    <li style="background-color: #edeff0" title="#edeff0"></li>
    <li style="background-color: #c3c3bd" title="#c3c3bd"></li>
    <li style="background-color: #b7aab5" title="#b7aab5"></li>
    <li style="background-color: #836a81" title="#836a81"></li>
    <li class="inv" style="background-color: #554854" title="#554854"></li>
    
    <li style="background-color: #fff" title="#fff"></li>
    <li style="background-color: #f5f5f5" title="#f5f5f5"></li>
    <li style="background-color: #f2f2f2" title="#f2f2f2"></li>
    <li style="background-color: #f1f1f1" title="#f1f1f1"></li>
    <li style="background-color: #ebebeb" title="#ebebeb"></li>
    <li style="background-color: #e4e4e4" title="#e4e4e4"></li>
    <li style="background-color: #e0e0e0" title="#e0e0e0"></li>
    <li style="background-color: #9b9b9b" title="#9b9b9b"></li>
    <li style="background-color: #808080" title="#808080"></li>
    <li style="background-color: #767676" title="#767676"></li>
    <li class="inv" style="background-color: #565656" title="#565656"></li>
    <li class="inv" style="background-color: #555" title="#555"></li>
    <li class="inv" style="background-color: #4a4a4a" title="#4a4a4a"></li>
    <li class="inv" style="background-color: #333" title="#333"></li>
    <li class="inv" style="background-color: #323232" title="#323232"></li>
    <li class="inv" style="background-color: #282828" title="#282828"></li>
</ol>

Grundschemat (#1--#3) är ett skolboksexempel(!) på **triadiskt**, där den orangea färgen i produktens logotyp troligen utgjort utgångspunkten. 
Schemat kompletteras av flera närliggande vilsamma blå färger för länkar plus en mörkare blå nyans för avdelningsrubriker, samt en stor uppsättning gråaktiga nyanser 
(både rena gråtoner och avmättade färger). Det finns också en mer tydligt ljusgrön färg (#4) som används för knappar, 
men detta är också det närmaste en accentfärg som färgschemat kommer.

### Typografi

Webbplatsen använder **Open Sans** (*sans-serif*) för samtliga element, med storlek och fetstil som enda åtskillnad förutom färg.

### Profil

Färgvalet ger ett grällt intryck och för tankarna till barn, vilket kanske inte är orimligt för en skoltjänst -- men i akademiska sammanhang känns det inte helt lyckat, 
då framtoningen kan uppfattas som mindre seriös. Det skall dock nämnas att originaltemat innehåller ännu fler pastellfärger i grönt, 
blått och orange och att BTH verkar ha valt att undertrycka flera av dessa till förmån för gråa nyanser i sitt eget utförande, vilket mildrar effekten.
