Skrivsätt
=========

Här analyseras språk&shy;bruket på fyra olika webb&shy;platser utifrån följande regelverk, som är baserat på guiden [Skriva för webben](https://www.iis.se/lar-dig-mer/guider/hur-man-skriver-for-webben):

1. **Effektiva rubriker**<br>
   Rubrikerna skall vara tydliga och rätt&shy;visande och fungera som en länk -- ofta i form av just en *hyperlänk* -- in till resten av texten. 
   Kort sagt, de skall fånga och bibehålla läsarens intresse och dessutom hålla vad de lovar.
   
2. **Viktigast först**<br>
   På nätet läser de flesta inte alla ord, utan hoppar runt mellan korta brott&shy;stycken på sidan. Därför är det viktigt att det man har störst intresse av att förmedla kommer så tidigt som möjligt, 
   på ett så tydligt sätt som möjligt, så att läsaren inte missar det.
   
3. **Kort, men inte för kort**<br>
   En följd av ovan&shy;stående regel är att man bör hålla texterna så korta det går. 
   Då de flesta ändå inte kommer att läsa stora text&shy;massor från start till slut ökar man chansen att det man skrivit faktiskt läses och uppfattas om det inte är så långt, 
   men samtidigt får man se upp så att man inte skalar bort delar som är väsentliga för för&shy;ståelsen och budskapet.
   
4. **Styckesindelning**<br>
   Använd i första hand blank&shy;rader för att dela upp texten i stycken, vilket gör den mer lättläst. Också i detta fall läses ofta bara början av stycket, 
   så ovan&shy;stående regler gäller även här och gör att man bör påbörja ett nytt stycke när man intro&shy;ducerar något nytt man vill få fram, 
   så att detta inte göms inne i texten och därmed riskerar att missas.

Webb&shy;platserna har valts utifrån att de i stor ut&shy;sträck&shy;ning är baserade på artiklar och andra samman&shy;hållna texter. 
Jag har även försökt ta med sidor med olika inriktning och målgrupp, för att se om det finns några skillnader där. 
Under&shy;sökningen som sådan är utförd genom enkla jäm&shy;förelser mellan ovan&shy;stående regelverk och sidornas text- och språk&shy;mässiga presentation och framtoning, 
med vissa personliga reflektioner baserade på mina första intryck vid läsningen.

<p class="notice" markdown="1">
    *__OBS:__ Jag har utfört denna uppgift på egen hand och har därför inga övriga gruppmedlemmar att redovisa.*
</p>


Länstidningen Östersund  {.section-heading}
-----------------------

[LT](http://ltz.se) är en jämtländsk morgon&shy;tidning med den politiska beteck&shy;ningen oberoende social&shy;demokratisk. 
Tidningen ingår sedan ett antal år i den gemensamma koncernen MittMedia tillsammans med den center&shy;partistiska [Östersunds-Posten](http://op.se) 
och de båda publika&shy;tionerna använder samma tekniska plattform för sina webbplatser.


#### Effektiva rubriker

Som varande en tidning har LT stor vana av rubrik&shy;sättning och man kan tydligt se pappers&shy;tidningens inflytande även på webben -- 
det är tydliga, informativa rubriker med en klar avsikt att få besökaren att även läsa den tillhörande artikeln. 
Detta är extra viktigt då många av artiklarna numera är skyddade bakom en s.k. *paywall*.


#### Viktigast först

Utöver rubrik&shy;hanteringen visar sig tidnings&shy;ursprunget även i användandet av fetade ingresser, som utgör en kort samman&shy;fattning av eller inledning till resten av artikeln. 
Något som däremot stör flödet är att det ofta finns "Läs också"-länkar insprängda nära början av texten, liksom närvaron av en stor reklam&shy;banner som man måste scrolla förbi ovanför hela artikeln.


#### Kort, men inte för kort

Webb&shy;artiklarna är överlag kort hållna och det är inte ovanligt att de utgör förkortade versioner av motsvarande längre texter i pappers&shy;tidningen, där läsarnas uppmärksamhet och tålamod är högre. 
De längre artiklarna är också ofta av en sådan karaktär att man kan utgå ifrån att den som valt att börja läsa dem också har för avsikt att läsa färdigt och längden är då av mindre betydelse. 
Texternas interna struktur känne&shy;tecknas ofta av relativt korta och enkla meningar menade att framföra artikelns budskap på ett effektivt och lättill&shy;gängligt sätt.


#### Styckesindelning

Alla artiklar är indelade i stycken med hjälp av blankrader och styckena är överlag korta och kärnfulla. Dock är det allmänna rad&shy;avståndet onödigt stort samtidigt som blankraden är onödigt låg, 
vilket gör att indelningen ofta blir visuellt otydlig och läsbarheten skulle vinna på en ökad skillnad mellan dessa två värden.


SVT Nyheter     {.section-heading}
-----------

[SVT Nyheter](http://www.svt.se/nyheter) är den gemensamma näthemvisten för Sveriges Televisions riks- och världs&shy;nyhets&shy;redaktioner och artiklarna inkluderar ofta nyhets&shy;inslag i videoformat.


#### Effektiva rubriker

På samma sätt som för tidningen ovan är det gott ställt på rubrik&shy;fronten, 
även om de tenderar att vara lite längre hos SVT då det inte finns samma koppling till det tryckta mediets fasta mått och spalter.


#### Viktigast först

Även de enskilda artiklarna påminner om tidningens, med en tydlig samman&shy;fattande/<wbr>inledande ingress. 
Här hålls dock relaterat-länkarna i botten där de bättre hör hemma och eftersom det rör sig om public service finns heller inga störande annonsytor.


#### Kort, men inte för kort

Längden på artiklarna varierar från korta notiser till längre rapporter om större och viktigare händelser. Meningarna är genomgående av det kortare slaget och språket är relativt rättframt, 
även om det förekommer en del nyhets&shy;jargong, myndighets&shy;termer etc.


#### Styckesindelning

SVT:s styckes&shy;indelning påminner också om LT:s, men styckena är överlag något längre här. En klar skillnad till SVT:s fördel är dock ett betydligt bättre användande av radavstånd och blank&shy;rads&shy;höjd, 
vilket tillsammans med konsekvent nyttjande och placering av mellan&shy;rubriker gör texterna lätta att läsa och ta till sig.


Wikipedia   {.section-heading}
---------

[Wikipedia](https://en.wikipedia.org/wiki/Main_Page) är ett mycket omfattande användar&shy;drivet webbaserat uppslagsverk som de allra flesta nät&shy;användare av idag antagligen är väl bekanta med. 
Här avses den engelska upplagan, då denna uppvisar betydligt jämnare språkbruk och -kvalitet än den svenska gör.


#### Effektiva rubriker

Artiklarnas huvud&shy;rubriker utgörs av benämningen på fenomenet ifråga och är därmed att betrakta som neutrala. 
De flesta artiklar är indelade i tydligt avgränsade sektioner med en eller flera under&shy;rubriker, som i allmänhet är av etikett&shy;karaktär snarare än beskrivande/<wbr>lockande. 
Detta kan ses som en konsekvens av webbplatsens roll som just uppslags&shy;verk, 
där man kan utgå ifrån att besökaren letar efter något speciellt och därmed är hjälpt av en tydligt upplagd hierarki av objektivt snitt.


#### Viktigast först

I det allmänt rådande formatet inleds varje artikelsida med en samman&shy;fattning av vad artikeln handlar om, där den första meningen för det mesta innehåller en konkret definition av uppslags&shy;termen, 
och det räcker därmed ofta att läsa denna inledning (eller delar av den) för att besvara många av de frågor man hade när man klickade sig dit. Därefter följer i många fall en mer ingående utläggning i ämnet, 
med en inledande inne&shy;hålls&shy;för&shy;teckning som kan användas för att snabbt hitta fram till det för&shy;djup&shy;nings&shy;område man är intresserad av.


#### Kort, men inte för kort

Längden på artiklarna varierar kraftigt, där vissa bara består av några meningar medan andra påminner om full&shy;fjädrade avhandlingar med många tusen ord. 
I de senare fallen hjälper den samman&shy;fattande inledningen till att avgränsa innehållet, så att den som inte vill läsa hela den till&shy;gängliga för&shy;djupningen slipper. 
Upp&shy;delningen i rubrik&shy;satta sektioner gör också att längden känns mer hanterbar och det är heller inte ovanligt att det länkas vidare till under&shy;artiklar med djupare detalj&shy;nivå.


#### Styckesindelning

Alla artiklar är indelade i stycken, men hur detta har gjorts skiljer sig kraftigt åt mellan olika sidor, vilket är en ound&shy;viklig konsekvens av det kooperativa författar&shy;systemet. 
I många fall känns styckena onödigt långa och tunga och överlag tenderar texterna att ligga åt det akademiska hållet, särskilt i veten&shy;skapliga och tekniska ämnen. 
Blankrads&shy;höjden är även något låg med en otydligare åtskillnad mellan styckena som följd.


Skriva för webben   {.section-heading}
-----------------

[Skriva för webben](https://www.iis.se/lar-dig-mer/guider/hur-man-skriver-for-webben) är alltså den samling riktlinjer från [IIS](https://www.iis.se/) som denna analys grundar sig på, 
så låt oss slutligen se hur väl den lever upp till sina egna rekommenda&shy;tioner.


#### Effektiva rubriker
Guiden är uppdelad i avsnitt som har både huvud- och under&shy;rubriker, med en komplett innehålls&shy;förteckning på startsidan. 
De flesta av kapitlen följer rubrik&shy;rikt&shy;linjerna, men kapitel 4 sticker ut med sina Wikipedia&shy;liknande enords&shy;etiketter.


#### Viktigast först

Här är intrycket något blandat, då vissa avsnitt har en inledande samman&shy;fattning medan andra är mer linjärt eller punktmässigt upplagda. 
Förmodligen är guiden tänkt att läsas igenom helt och hållet, då den innehåller en hel del information med interna kopplingar fram och tillbaka, 
även om detta alltså egentligen går emot vissa av de råd som ges däri.


#### Kort, men inte för kort

Det skall sägas direkt: det här är inte kort alls, varken i stort eller ifråga om menings&shy;byggnad. 
Guiden vill som sagt förmedla en stor mängd information och förlitar sig på läsarens existerande intresse av att ta till sig denna, 
men känslan är att råden i kapitlet med namnet "Skriv kort, men inte för kort" kunde applicerats i större utsträckning även på de egna texterna. 
De längre avsnitten har dock brutits upp över flera sidor för att minska intrycket av stora, obrutna text&shy;massor.


#### Styckesindelning

Styckes&shy;indelningen är god och tydlig, även om styckena ibland känns lite långa -- ett intryck som förstärks av det väl luftiga rad&shy;avståndet. 
I vissa fall har dock blankraden missats och man får tvetydiga hybrid&shy;stycken, vilket borde fångats i den korrektur&shy;läsnings&shy;fas man får förutsätta att en publikation av denna typ har inkluderat.


Sammanfattning
--------------

Att det finns stora likheter mellan LT:s och SVT:s nyhets&shy;rapportering är knappast förvånande, även om man kan höja lite på ögonbrynen åt att tidningen tycks ha sämre koll på typografin. 
Det finns även en rätt tydlig skillnad baserat på målgrupp, där de två första webb&shy;platserna är fokuserade på nuläge, snabba upp&shy;dateringar och effektivt förmedlande av aktuell information, 
medan de sista två har mer referens&shy;karaktär.

Detta återspeglas i språkbruket, där de först&shy;nämnda har en förkärlek för blick&shy;fångande rubriker och korta texter, 
stycken och meningar, medan de sist&shy;nämnda mer känns som de strikt upplagda upp&shy;slags&shy;verk de gör anspråk på att vara. 
Denna skillnad är förmodligen i mångt och mycket ett resultat av ett dubbel&shy;riktat beroende mellan besökarnas förväntningar och intresse å ena sidan och 
webb&shy;platsernas presentation av den eftersökta informa&shy;tionen å den andra.
