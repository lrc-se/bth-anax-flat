Design&shy;principer
====================

Dessa teman bygger på standard&shy;temana och skapades i [Kmom06](report/kmom06) för att demonstrera olika design&shy;principer. 
Principerna och deras innehåll är hämtade från [Canva](https://designschool.canva.com/design-elements-principles).


### Depth

Här demonstreras principen *djup* med hjälp av skuggningar på regioner, rubriker och vissa blockelement, där de förstnämnda blir stegvis lättare in mot huvudinnehållsytan (`main`) 
som därmed upplevs som lägst liggande. Skuggeffekterna i övrigt är något överdrivna för tydlighetens skull och framträder bäst på sidor som innehåller bilder och andra rutor. 
Temat utgår från **light** i standarduppsättningen, men utan ramar.


### Rep

Detta tema demonstrerar *repetition* och *inramning* genom att särskilja alla regioner som tydliga rutor mot en lätt uppruggad bakgrund och lägga till tejpbitar i varje rutas övre hörn. 
Tejpen går också igen i bloggens bilder. Temat bygger på **color**, återigen utan ramar, och även här åstadkoms viss djupkänsla.


### Contrast

Slutligen demonstreras *kontrast* och *riktning* (och i viss mån *typografi*) genom en markant skillnad mellan rubriker och brödtext med hjälp av både teckensnitt, storlek, färg och indrag. 
Det sistnämnda förstärker även det F-mönster ögat brukar röra sig i, där rubrikerna suger åt sig blicken (något som framträder tydligast på typografisidan). 
Temat utgår från **color** med liknande modifiering som i **rep** ovan, men här är ramarna tillbaka och de skiftande bakgrundsfärgerna i angränsande regioner hjälper till att höja den allmänna kontrasten ytterligare.
