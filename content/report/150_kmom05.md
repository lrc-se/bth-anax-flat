Kmom05
======

Som foto&shy;intresserad är bild&shy;hantering något jag gillar och har rätt stor erfarenhet av och jag har alltid tyckt att det varit roligt att applicera det i webb&shy;sammanhang också -- 
så även denna gång.

För stil&shy;sättningen av `[FIGURE]` använde jag mig av den [metod](https://dbwebb.se/forum/viewtopic.php?f=9&t=5757) som jag kom fram till inför 
[projektet i *htmlphp*](../../../../htmlphp/me/kmom10/bmo/index.php), vilken dels tar bort behovet av `display: table` 
och de problem detta kan medföra och dels gör att jag kan lägga en ram eller skuggning runt hela `<figure>`-elementet och inte bara själva bilden -- 
något som jag utnyttjat i bloggen. En annan konsekvens är att mina figurer kan radas upp efter varandra, så vill man säker&shy;ställa att de hamnar på en egen rad får man omsluta dem med en `<div>`.

Då själva innehålls&shy;ytan kan vara olika bred på olika sidor även om fönstrets storlek inte ändras valde jag att definiera mina `.half`-, `.third`- och `.quarter`-klasser 
i procent istället för fasta pixel&shy;bredder, med successiv ökning av bredden i takt med att upp&shy;lösningen minskar. Jag lade även till en ny minsta brytpunkt, 
under vilken det endast är `.quarter` som fortfarande flyter bredvid texten, då med en bredd om 49 %. 
Och, när vi ändå talar om bryt&shy;punkter skall det nämnas att jag har både ändrat värdet för när menyn fälls ihop samt för&shy;kortat meny&shy;valen nu när det börjar bli trångt där uppe.

Jag har gjort stora ingrepp i lokala versioner av blogg&shy;malls&shy;sidorna, 
dels för att översätta allt till svenska för att slippa språk&shy;blandning på webbplatsen och dels för att ändra vissa saker i presenta&shy;tionen som jag inte tyckte var så bra i ur&shy;sprungs&shy;ut&shy;förandet. 
Som tema för bloggen har jag använt ett urval från mitt digra fjäll&shy;bilds&shy;arkiv, där jag nyttjat CImage för främst beskärning men också för att lägga på vissa effekter här och var. 
Jag använde även skriptet på [figur&shy;demo&shy;sidan](images) för att skapa variation på ett enkelt sätt.

Eftersom jag nu har inte mindre än sju teman (plus bastemat) behövde jag även se till att alla de nya kompo&shy;nenterna såg bra ut i alla dessa -- i alla upp&shy;lösningar -- 
vilket visade sig gå både snabbt och enkelt tack vare den modul&shy;struktur jag tidigare upprättat och nu utökat med både figur- och blogg&shy;stilar.

Slutligen bytte jag även ut `flash`-bilden på bloggsidorna, bara för att få lite variation (den skarpsynte besökaren noterar att det är samma toppar i bakgrunden, fast med ett vidare perspektiv), 
samt uppdaterade några av mina tema&shy;beskriv&shy;ningar.


##### Berätta kort om erfaren&shy;heterna med din under&shy;sökning av webb&shy;platsers laddnings&shy;tid.     {#pagespeed}

Jag valde lite olika typer av webbplatser, med olika trafik&shy;situationer, för att se om detta i sig ledde till någon märkbar skillnad. 
Även om det finns vissa betydande skillnader i resultaten är det upp&shy;levelse&shy;mässigt ganska jämnt och det är även samma åtgärds&shy;förslag som återkommer hela tiden, 
så man får förmoda dels att stora inter&shy;nationella webbplatser skruvat upp sina servrar för att kunna hantera ett större flöde och dels att svårig&shy;heterna inom fältet är universella.

Jag har använt mig av PageSpeed Insights förut och visst är det ett användbart verktyg, men vid sidan av kommen&shy;tarerna på [analys&shy;sidan](analysis/speed-and-usability) 
skulle jag även vilja passa på att belysa dess begräns&shy;ningar, och jag ber om ursäkt i förväg för att nedan&shy;stående knappast kan betraktas som "kort".

Problemet med PageSpeed är att dess analys helt och hållet bygger på *isolerade* besök, d.v.s. vad man kan förvänta sig när man surfar till en webbplats *första gången*. 
Visst kan det gå fortare att ladda sidan om man har all CSS i HTML-filen, men i gengäld blir det betydligt mer data att ladda ner när man klickar sig vidare till *nästa* 
sida på samma webbplats jämfört med om det finns en extern stilmall som webb&shy;läsaren kan cacha. Samma sak gäller skript&shy;resurser, 
fast i något mindre grad då dessa allt&shy;som&shy;oftast behålls externa ändå.

Ett annat problem är rådet om att bryta ut *"above-the-fold"*-stilar och ladda resten separat. För det första kan en sådan om&shy;struktu&shy;rering vara väldigt kompli&shy;cerad att genomföra, 
särskilt eftersom många stil&shy;regler ofta är beroende av varandra, och för det andra *måste* externa stil&shy;mallar refereras i `<head>` enligt 
[speci&shy;fika&shy;tionen](https://www.w3.org/TR/html/document-metadata.html#the-link-element) för `<link>`-elementet, 
så om dessa placeras senare i dokumentet kommer HTML-valida&shy;torerna att visa rött.

Man kan tänka sig en lösning där övriga stilregler laddas in asynkront med Java&shy;Script, men det är tveksamt att kräva skript&shy;exekvering för att 
rendera grund&shy;läggande sid&shy;innehåll korrekt och i alla händelser löper man med en senare&shy;läggning av stil&shy;malls&shy;laddningen en högre risk att utsätta besökaren för 
[FOUC](http://en.wikipedia.org/wiki/Flash_of_unstyled_content), vilket aldrig ger ett särskilt gott intryck.

När det kommer till just JS vill jag även höja ett varningens finger för det all&shy;rådande påbudet att ladda in *alla* skript&shy;resurser asynkront. 
Visst, det snabbar upp renderings&shy;tiden för sidan, men om skripten ifråga (såsom ofta är fallet) 
definierar händelse&shy;hanterare för gräns&shy;snitts&shy;element som det skall gå att inter&shy;agera med kan det mycket väl hända att besökaren försöker göra just detta *innan* 
t.ex. en länk reagerar på musklick, eller i värsta fall gör något helt annat för att det ännu inte finns något anrop till `preventDefault()`.

Detta är återigen en konsekvens av "första gången"-tänket enligt ovan -- om besökaren inte varit på webbplatsen förut är det rimligt att anta att hen behöver lite tid på sig för att bestämma sig för nästa steg, 
så att skripten hinner köras klart innan det uppstår någon GUI-händelse, men vid *återbesök* kan man tvärtom förut&shy;sätta att hen vet *precis* 
var den där inlogg&shy;nings&shy;knappen är placerad någonstans och bara blir frustrerad när den inte fungerar. 
Jag vet inte hur många gånger jag själv svurit över just den saken på olika ställen och skulle helt klart föredra att *all* funktio&shy;nalitet finns till&shy;gänglig när sidan *ser* 
färdig&shy;laddad ut, även om det innebär att jag får vänta några hundra milli&shy;sekunder till på att så skall ske.

Summa summarum bör man alltså ta råden med en nypa salt och inte slita sitt hår för att uppnå de där allra sista poängen långt inne på grönt område, 
utan här liksom i alla andra fall måste [POGE](https://en.wikipedia.org/wiki/Principle_of_good_enough) få råda -- och det är till syvende och sist användarnas *faktiska upp&shy;levelser* 
som är avgörande, inte vilka siffror en automatisk tjänst slänger upp utifrån en upp&shy;sättning strikta regler.


##### Har du några funderingar kring CImage och dess nytta och features?

Jag tycker det är ett bra verktyg och har av och till i andra projekt önskat att jag haft något liknande att tillgå för att slippa skapa och hålla reda på en massa olika bildfiler manuellt. 
Nackdelen är förstås att det belastar servern mer och även ökar på laddnings&shy;tiden något, men där hjälper cachningen till mycket.


##### Lyckades du uppnå ett bra sätt och en LESS-struktur för att jobba med dina bilder i webbplatsen?

Ja, det tycker jag. Då jag har skapat rätt många klasser och stil&shy;regler har jag stort spelrum för att anpassa saker och ting till många olika situationer och 
kan också enkelt justera små detaljer i bas&shy;stilen. Detta blev särskilt tydligt när jag skulle anpassa blogg&shy;inläggen till alla mina under&shy;teman, 
vilket som sagt gick både snabbt och smidigt.


##### I extra&shy;uppgiften om `picture`, `srcset` och `sizes`, fick du någon känsla för för- och nackdelar med konceptet?

Ja, både och. Jag ser poängen i att kunna servera olika filer beroende på enhetens storlek för att inte slösa med bandbredd i onödan, 
men jag ser också stora problem i hur taggarna används rent konkret. För att täcka in samtliga fall av intresse blir som synes koden otroligt omfattande och komplicerad och 
det skulle vara en mardröm att både sätta upp och underhålla den för hand, särskilt med tanke på att man måste skapa och hantera motsvarande separata bildfiler också, 
så någon form av auto&shy;matiserad kod&shy;generering skulle vara absolut nödvändig för att kunna nyttja teknikerna i större skala.

Som flera av kommen&shy;tarerna påpekar är det också tveksamt att ha så mycket presen&shy;tations&shy;infor&shy;mation direkt i HTML-koden, 
när all annan ut&shy;veck&shy;ling varit så fokuserad på att separera ut denna till CSS. 
Att behöva ange specifika slut&shy;storlekar för de olika filerna är också proble&shy;matiskt i sammanhang där det till&shy;gängliga utrymmet kan ändras, 
vilket gör ovan&shy;nämnda auto&shy;matisering svårare att uppnå. Använd&shy;nings&shy;fallet med `picture` 
för att visa detalj&shy;bilder känns dock vettigt och kan i det här samman&shy;hanget kanske ses som en responsiv klient&shy;variant av beskärning med CImage.

För att samman&shy;fatta: Upp&shy;lösnings&shy;hantering för responsiva bilder är ett högst reellt problem i vår nya mobila webbvärld, 
men jag är tveksam till att just detta är det bästa sättet att ta sig an det, då det riskerar att skapa (minst) lika många problem som det löser.
