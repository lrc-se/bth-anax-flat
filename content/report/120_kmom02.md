Kmom02
======

<p class="notice" markdown="1">
*__OBS:__ Denna text är baserad på redovisningstexten för det [ursprungliga Kmom01](report/kmom00) och sammanfaller därför delvis med texten för det nya Kmom01.*
</p>

Det är visserligen bara startmomentet men jag har ändå gjort min me-sida rätt så komplett struktur- och stilmässigt, 
även om det fortfarande rör sig om ganska enkla konstruktioner -- när jag väl börjar stilsätta känns det oftast lika bra att fortsätta tills jag har en sammanhållen helhet, 
så det fick bli så nu också.

Stilen följer en brun färgskala för att matcha tonen i sidhuvudsbilden och är i övrigt enkel och "ren". Jag har tagit bort både AF-logotyperna och sidfotskolumnerna, 
då ingendera kändes nödvändig eller passande i mitt upplägg, och använder istället en rubrik och sidfot av mer avskalat snitt. Alla sidor från grundinstallationen finns med i anpassad form, 
förutom *report/100_intro.md* -- det kändes bara onödigt att ha *både* "Index" *och* "Introduktion", där den förstnämnda bara är tom, så jag slog ihop de två delarna till en. 
Jag tog även bort den övre `next-previous`-navigationen på redovisningssidan, både för att kunna få till en jämnare överkant och för att den kändes onödig när man ändå har innehållslistan direkt intill.

Jag har lagt till startsidan i huvudmenyn och fixat in den expanderande menyn enligt instruktioner, 
men eftersom jag inte alls tycker att den senare hör hemma i fullskärmsläge när den ordinarie menyn visas har jag dolt knappen, som kommer fram igen i mobilläge -- 
det blir bara tårta på tårta annars. Resten av sidan är också fullt responsiv, med en högre brytpunkt för förändringen av sidopanelen.

Slutligen har jag även lagt till FontAwesome som en lokal modul, vilket inte innebar några svårigheter.


#### Vad tycker du om LESS så här långt, och det sättet vi jobbar med LESS-moduler i vårt tema?

Jag gillar LESS, då det på ett smidigt sätt löser vanligt förekommande problem och irritationsmoment som ofta uppstår när man skriver ren CSS i större projekt -- 
bara möjligheten att definiera variabler för återkommande värden (ofta färger) är värd mycket! Att dela upp koden i moduler är också ett bra sätt att hålla den översiktlig, 
då en (1) central CSS-fil snabbt växer sig för stor för att man enkelt skall kunna hitta i den i takt med att stilsättningen blir allt mer komplex.

#### Hur kändes det att kompilera LESS till CSS? Var det något du reflekterade över?

Att många saker blir betydligt enklare i LESS-utförande enligt ovan och att det hade varit bra om CSS i sig hade stöd för åtminstone några av konstruktionerna -- 
den kompilerade CSS-filen blir i princip lika omfattande och repetitiv som om man skulle skapat alla deklarationer för hand, så vinsten i slutändan består mest i att man slipper skriva så mycket själv. 
Annars är det lite småbökigt att behöva kompilera om hela tiden för varje liten ändring man gör för att kunna se den, vilket man ju slipper med en vanlig CSS-fil.

#### Har du varit bekant med Makefiler och `make` sedan tidigare, eller något liknande byggverktyg? Vad tycker du om `make` så här långt?

Inte på det sättet, nej -- visst har jag skrivit en och annan *.bat*-fil i mina dar och även sett diverse byggskript köras genom någon form av frontend i olika utvecklingsmiljöer, 
men att själv upprätta och använda en makefil direkt är nytt, även om jag kände till deras syfte sedan tidigare. När man har satt upp en miljö av den typ som vi gjort här, 
med ett antal olika samverkande komponenter i en viss kedja, är något slags automatisering mer eller mindre nödvändig för att upprätthålla en rimlig produktivitet -- 
och då känns väl `make` så gott som något.

#### Fann du nytta i de videor som var kopplade till detta kursmoment?

Ja, de var närmast nödvändiga för att illustrera och förklara vad som skall göras och hur, då de innehåller mycket information och tips som inte direkt framgår av texten.
