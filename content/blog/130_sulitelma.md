---
author:
    lrc:
        name: lrc
        url: mailto:kabc16@student.bth.se
    
published: "2016-11-26"
category:
    - fjällbild
    - Sulitelma
...

Sulitelma
=========

[FIGURE class="blog-image border" src="img/blog/Sulitelma.jpg" alt="Sulitelma"]

Sulitelma, eller *Sulidälbmá* som namnet skrivs med korrekt ortografi, troddes i äldre dagar vara Sveriges högsta fjäll och 
det var hit som stora delar av den gryende fjäll&shy;turismen styrde sin kosa i slutet av 1800-talet. 
Även om det snabbt stod klart att massivet rent höjd&shy;mässigt ligger en god bit från de verkliga kungarna och drott&shy;ningarna är det häftigt i sig och hyser dessutom landets största glaciär.

[FIGURE class="blog-image left quarter tight" src="image/blog/Sulitelma.jpg&a=20,33,23,51&f=brightness,12&f0=contrast,-8&f1=colorize,10,10,10,0" alt="Suliskongen"]
Denna bild är tagen från Stáddá&shy;tjåhkkå nordost om massivet en vacker sommardag 2009, där de mörka väggarna speglar sig i den blågröna sjön Stádáks blanka yta. 
Vi ser både den svenska Stor&shy;toppen till vänster i bild och den norska Sulis&shy;kongen, massivets högsta punkt, lite till höger om mitten liksom här intill. 
Det är sällan det blir så här stilla i fjällen, så det är bara att passa på att njuta medan det varar.

Dagen innan var det dock ett helt annat ljud i skällan -- även bokstav&shy;ligen. Då hade jag kommit från norska Sorjus&shy;hytta och över&shy;raskades av ett kraftigt åskväder mitt uppe på kal&shy;fjället. 
Där satt jag tryckt mot en sten, med regnet piskande mot hatten och blixtar ljungande kring öronen, och kände mig mycket, mycket liten.

Det var en ruskig upp&shy;levelse, men den skarpa kontrasten gjorde även att jag upp&shy;skattade den här dagen så mycket mer. 
Min bas var den mysiga [Konsul Perssons stuga](http://www.stfturist.se/sarjasjaure), som ofta brukar benämnas som landets vackrast belägna -- och jag är nog böjd att hålla med...

[FIGURE class="blog-image" src="image/blog/Sulitelma.jpg&w=1024&f=negate&f0=contrast,-5&f1=colorize,10,10,10,0&f2=gaussian_blur" alt="Sulitelma" caption="Effekt"]
[FIGURE class="blog-image" src="image/blog/Sulitelma.jpg&a=52,15,14,0&w=1024&f=brightness,20&f0=contrast,-15" alt="Sulitelma" caption="Reflektera mera"]
