---
author:
    lrc:
        name: lrc
        url: mailto:kabc16@student.bth.se
    
published: "2016-11-24"
category:
    - fjällbild
    - Mårma
...

Aliseatnu
=========

[FIGURE class="blog-image border" src="img/Aliseatnu.jpg" alt="Aliseatnu"]

På en tidig höstvandring 2008 hade jag siktet inställt på Mårmaområdet nordost om Kebnekaise. Efter en solig inledning på turen med många fina vyer -- 
bland annat mot de djärvt formade Höktopparna -- drog ett lågtryck in med dimma och lätt regn. 
Jag låg och tryckte i tältet vid Giegajávri och när regnet upphörde gav jag mig av på en kvällspromenad upp på Alip Vealevárri för att få en efterlängtad vy ner mot Rávttasjávris delta.

[FIGURE class="blog-image right third" src="image/Aliseatnu.jpg&a=23,45,37,10" caption="Dimmiga bergen"]
På vägen upp började solstrålar så sakteliga strila genom molntäcket längst i väster och när jag närmade mig stupet ner mot deltat (som inte syns på det här fotot) 
bröt ljuset plötsligt igenom med full kraft och badade Aliseatnus dalgång i flytande guld. Kameran smattrade oavbrutet och detta är i mitt tycke den bästa bilden. 
Jag räknar den här upplevelsen till mina allra bästa i fjällen och tänkte där och då att det nu inte spelar någon som helst roll om nästa dag blir en riktig ruskvädersdag.

Det blev den...

[FIGURE class="blog-image" src="image/Aliseatnu.jpg&a=23,0,27,0&f=contrast,-7&f0=selective_blur" caption="Ökad kontrast"]

[FIGURE class="blog-image center" src="image/Aliseatnu.jpg&a=23,0,27,0&w=600&f=contrast,-5&f0=selective_blur&f1=grayscale" caption="Gråskala"]
