---
author:
    lrc:
        name: lrc
        url: mailto:kabc16@student.bth.se
    
published: "2016-11-26"
category:
    - fjällbild
    - Čeakčačohkka
    - Šielmmáčohkka
...

Čeakčačohkka
============

[FIGURE class="blog-image border" src="image/blog/panorama.jpg&w=1600" alt="Panorama"]

Čeakča&shy;čohkka är ett spännande massiv som utgör en del av den komplicerade topografin genast norr om Kebnekaise. Hela området kring [Tjäktja](http://www.stfturist.se/tjaktja), 
[Nallo](http://www.stfturist.se/nallo) och [Vistas](http://www.stfturist.se/vistas) har en unik karaktär med höga, spetsiga och branta former och känns väldigt osvenskt, 
så det är kanske inte så konstigt att jag ofta sökt mig tillbaka hit både sommar och vinter.

<!--more-->

Denna dag i början av mars 2013 hade jag bestämt mig för att bestiga Čeakča&shy;čohkkas 1820 meter höga topp med utgångs&shy;punkt från Tjäktja&shy;stugan nordväst om massivet. 
Den vägen är enkel då man kan följa en måttligt lutande utlöpare en stor del av sträckan, medan en bestigning från öster innebär en betydligt brantare rutt. 
Vintertid bildas även en stor hängdriva på topp&shy;kammens norra sida, vilket manar till stor försik&shy;tighet -- 
det har förekommit dödsolyckor när folk trampat igenom den och rasat ner på glaciären flera hundra meter nedanför den stupande nordväggen. 
Själv hade jag drivan i sikte under hela upp&shy;stig&shy;ningen och kunde därför bedöma dess storlek mycket väl, så jag kunde göra ett säkert ruttval mot slutet.

[FIGURE class="blog-image right half tight" src="image/blog/panorama.jpg&a=5,61,24,25&f=brightness,5&f0=contrast,-5" alt="Šielmmáčohkka" caption="Šielmmáčohkka 2004 (f.d. 1997)"]
Vyn från toppen är hänförande, med skarpa formationer i flera riktningar -- vissa på riktigt nära håll. 
Mest fram&shy;trädande är det trehövdade fjället Šielmmá&shy;čohkka som höjer sig bakom Nállus branta köl. Fjällets höjd angavs tidigare till 1997 m ö.h., 
men efter mer noggranna höjd&shy;mätningar med laser kunde Lant&shy;mäteriet 
[tidigare i år kungöra](http://www.lantmateriet.se/sv/Pressrum/Pressmeddelande/lantmateriet-har-upptackt-en-ny-fjalltopp-over-2000-meter/) 
att den korrekta siffran är 2004 m ö.h., vilket gjorde att landets exklusiva klubb av 2000-meters&shy;toppar utökades för första gången på länge.

Resten av utsikten går inte av för hackor heller, med Reaiddá&shy;čohkkas extremt spetsiga västtopp och de djupt fårade branterna kring Unna Reaiddá&shy;vággi som effektiva blickfång, 
och Šielmmá&shy;čohkkas grannar uppvisar även en imponerande upp&shy;sättning av skarpa vinklar. Åt andra sidan, västerut, blir formerna betydligt mildare innan de djärvare norska topparna tar vid.

[FIGURE class="blog-image" src="image/blog/panorama.jpg&a=0,0,0,51&f=brightness,10&f0=contrast,-10&w=1024" alt="Panorama (SO)" caption="Sydost"]
[FIGURE class="blog-image" src="image/blog/panorama.jpg&a=0,36,0,26&f=brightness,5&f0=contrast,-5&w=1024" alt="Panorama (O)" caption="Ost"]
[FIGURE class="blog-image" src="image/blog/panorama.jpg&a=0,60,0,0&f=contrast,-5&w=1024" alt="Panorama (NO)" caption="Nordost"]

*Titta gärna även på [bilden i full&shy;storlek](img/blog/panorama.jpg) liksom på [hela det obeskurna 360°-panoramat](img/blog/panorama_orig.jpg)!*
